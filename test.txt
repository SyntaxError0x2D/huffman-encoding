Hallitusneuvotteluissa odotetaan RKP:n ratkaisua

    Hallitusneuvotteluiden suurimmista kiistakysymyksistä eli maahanmuutosta ja ilmastopolitiikasta on saatua tehtyä linjaukset. 
    RKP ei ole vielä hyväksynyt kirjauksia. Puolueen eduskuntaryhmä ottaa linjauksiin kantaa lauantaina aamupäivällä.
    Lauantaina järjestetään myös perussuomalaisten puoluevaltuuston kokous. 
    Loppuviikolla neuvotteluissa keskityttiin perussuomalaisten vaatimuksesta maahanmuuttoon ja ilmastolinjauksiin.
    Hallitusneuvotteluihin osallistuvat kokoomus, perussuomalaiset, ruotsalainen kansanpuolue ja kristillisdemokraatit. 
    Hallituksen muodostaja Petteri Orpon (kok.) tavoite on, että hallitusohjelma on valmis viimeistään juhannuksena.

Perussuomalaisten puoluevaltuusto koolla, Purra pitää puheen

Perussuomalaisten puoluevaltuustolla on kokous tänään Helsingissä. Kokouksen avaa perussuomalaisten puheenjohtaja Riikka Purra. Puheen on tarkoitus alkaa noin kello 9.30.

Purran puheen jälkeen vuorossa on tiedotustilaisuus. Muilta osin kokous on suljettu. 

Kokouksen ajankohta on hallitusneuvotteluiden tilanteen vuoksi erityisen kiinnostava.

Puoluevaltuustoon kuuluvat puolueen puheenjohtajiston ja puolesihteerin lisäksi puolueen henkilöjäsenten valitsemia jäsenet sekä piirijärjestöjen puheenjohtajat.

Yle lähettää Purran puheen ja sen jälkeisen tiedotustilaisuuden suorana.